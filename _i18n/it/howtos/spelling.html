<div class="container">

<h2>Guida di OmegaT: Correzione ortografica</h2>

<p>OmegaT possiede un correttore ortografico integrato. Questa funzione sfrutta i dizionari ortografici usati in LibreOffice e OpenOffice. I dizionari sono disponibili per un gran numero di lingue.</p>

<h3>Installare un nuovo dizionario ortografico in OmegaT</h3>

<p>I nuovi dizionari ortografici possono essere installati all'interno di OmegaT dalla finestra di dialogo che si apre dal menu Opzioni &gt; Correzione ortografica. In questa finestra selezionare o creare una cartella di file di dizionario presente nel proprio disco rigido. Questa è la cartella in cui verranno memorizzati i file dei dizionari ortografici (non confondere questa cartella con la cartella &quot;dictionary&quot; nei progetti di OmegaT). Selezionare quindi l'URL (indirizzo web) di un archivio in linea da cui scaricare il dizionario, o i dizionari, e incollare questo indirizzo nel campo &quot;URL dei dizionari in linea&quot;. Di seguito è fornito un elenco di URL di tali depositi.</p>

<p><a name="repositories">URL di archivi di dizionari ortografici:</a></p>

<p>
http://download.services.openoffice.org/files/contrib/dictionaries/<br/>
http://openoffice.paris.fr/openoffice/contrib/dictionaries/<br/>
http://openoffice.osuosl.org/contrib/dictionaries/<br/>
http://ftp.uni-kl.de/pub/OpenOffice/contrib/dictionaries/<br/>
http://ftp.uni-erlangen.de/mirrors/openoffice/contrib/dictionaries/<br/>
http://ftp.fernuni-hagen.de/ftpdir/pub/mirrors/www.openoffice.org/contrib/dictionaries/<br/>
http://ftp.plusline.de/OpenOffice/contrib/dictionaries/<br/>
http://ftp.plusline.de/OpenOffice/contrib/dictionaries/<br/>
http://ftp.nluug.nl/office/openoffice/contrib/dictionaries/<br/>
http://ftp.nluug.nl/office/openoffice/contrib/dictionaries/<br/>
http://linorg.usp.br/OpenOffice.org/contrib/dictionaries/<br/>
http://ftp.uni-muenster.de/pub/mirrors/ftp.openoffice.org/contrib/dictionaries/<br/>
http://ftp.uni-http://openoffice.mirrors.tds.net/pub/openoffice/contrib/dictionaries/<br/>
http://openoffice.mirrors.tds.net/pub/openoffice/contrib/dictionaries/<br/>
http://artfiles.org/openoffice.org/contrib/dictionaries/<br/>
http://artfiles.org/openoffice.org/contrib/dictionaries/<br/>
http://ftp.heanet.ie/mirrors/openoffice.org/contrib/dictionaries/<br/>
http://ftp.heanet.ie/mirrors/openoffice.org/contrib/dictionaries/<br/>
http://freebsd.csie.nctu.edu.tw/distfiles/openoffice.org1.1/<br/>
http://freebsd.csie.nctu.edu.tw/distfiles/openoffice.org1.1/<br/>
http://planetmirror.com/pub/OpenOffice/contrib/dictionaries/<br/>
http://planetmirror.com/pub/OpenOffice/contrib/dictionaries/<br/>
http://ftp.riken.go.jp/pub/FreeBSD/distfiles/openoffice/<br/>
http://ftp.riken.go.jp/pub/FreeBSD/distfiles/openoffice/<br/>
http://openoffice.mirror.wrpn.net/contrib/dictionaries/<br/>
http://openoffice.mirror.wrpn.net/contrib/dictionaries/<br/>
</p>

<h3>Installare a mano i nuovi dizionari ortografici</h3>

<p>Nella finestra di dialogo Opzioni &gt; Correzione ortografica selezionare o creare una cartella di file di dizionario presente sul proprio disco rigido.</p>

<p>Scaricare i file .dic e .aff del dizionario che si desidera utilizzare e posizionarli in questa cartella.</p>

<p>Oltre a essere disponibili dai depositi indicati sopra, i dizionari ortografici sono disponibili come parte delle installazioni di LibreOffice e OpenOffice. LibreOffice e le versioni più recenti di OpenOffice ora usano il formato delle &quot;estensioni&quot; per questi dizionari, in cui i file sono forniti in un archivio compresso con estensione .oxt. Per utilizzare dizionari ortografici in questo formato, rinominare l'estensione del file da .oxt a .zip e usare un'applicazione di compressione (tipo WinZip) per estrarre i file .dic e .aff.</p>

<p>I nomi dei file devono corrispondere esattamente al codice lingua della lingua di destinazione, come definito nella finestra di dialogo Proprietà... del progetto (Progetto &gt; Proprietà...). Ad esempio, se avete selezionato ES-MX (spagnolo messicano) come lingua di destinazione, i file di dizionario devono essere denominati es_MX.dic ed es_MX.aff. Se si dispone solo di un dizionario spagnolo boliviano, con i nomi file es_BO.dic ed es_BO.aff, è possibile rinominare file in es_MX.dic ed es_MX.aff: il dizionario ortografico funzionerà (naturalmente, i controlli saranno eseguiti per lo spagnolo boliviano anziché quello messicano!)</p>

<h3>Lista di controllo per la risoluzione dei problemi</h3>

<p>Verificare che il controllo ortografico sia attivato nella finestra di dialogo Impostazioni del correttore ortografico.</p>

<p>Se il processo di installazione automatica non funziona: controllare che la connessione Internet sia funzionante; se è così, provare un indirizzo diverso di deposito. Verificare che si disponga delle autorizzazioni in scrittura per la cartella scelta per il dizionario ortografico.</p>

<p>Verificare che i file .dic e .aff per la lingua richiesta siano presenti nella cartella del dizionario di ortografia e che i loro nomi corrispondano esattamente al codice di lingua di destinazione.</p>


<p>Copyright Marc Prior 2009-2011 </p>

</div>

