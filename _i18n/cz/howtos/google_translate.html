<div class="container">

<h2>Návod OmegaT:<br/>Použití Google Překladače v OmegaT</h2>

<p>Vedle webové stránky, do které uživatelé mohou prostě vložit text k překladu, poskytuje Google Překladač prostředí (API), které mohou využívat CAT nástroje k přístupu k této službě. Od prosince 2011 Google uživatelům používání této služby zpoplatnil. Tento návod popisuje jak tuto funkci v OmegaT nastavit.</p>

<p>1. Pokud dosud u Google nemáte aktivní účet, tak si na adrese google.com účet založte.</p>

<p>2. <a href="http://code.google.com/apis/language/translate/v2/pricing.html">Přejděte na tento link, kde si u Google zažádáte o</a> klíč Google Translate API v2. Při této proceduře musíte mít po ruce údaje o své kreditní kartě. Google vygeneruje váš API klíč, což je řetězec s průměrně 39 znaky.</p>

<p>3. Zadejte tento klíč do přihlašovacího okénka v OmegaT, a to jedním z následujících způsobů, v závislosti na tom, zda používáte Windows, Mac nebo jestli spouštíte OmegaT z příkazového řádku nebo prostřednictvím skriptu:</p>

<p><b>Uživatelé Windows</b></p>

<p>3.1. Najděte si konfigurační soubor OmegaT.l4J.ini (výchozí umístění je C:\Program Files (x86)\OmegaT).</p>
<p>3.2. Je možné, že pro úpravy tohoto souboru budete muset mít aktivní status administrátora, nebo tento soubor dočasně přesuňte na jiné umístění na svém harddisku.</p>
<p>3.3. Otevřete soubor OmegaT.l4J.ini v nějakém editoru prostého textu (např. Poznámkový blok)</p>
<p>3.4. Přidejte následující řádek k textu v souboru:</p>
<p>-Dgoogle.api.key=XXXXXXXX </p>
<p>(kde „XXXXXXXX“ zastupuje API klíč od Google).</p>
<p>3.5. Uložte soubor OmegaT.l4J.ini (a pokud nutno, přesuňte jej zpět do adresáře OmegaT).</p>

<p><b>Uživatelé Mac:</b></p>

<p>3.6 Pravý klik na OmegaT.app a vyberte „Show Package Contents“ [„Zobrazit obsah balíčku“].</p>
<p>3.7 Pravý klik na soubor Info.plist a vyberte preferovaný editor k otevření tohoto souboru.</p>
<p>3.8. Najděte řádky:</p>
<p>&lt;key&gt;apple.awt.graphics.UseQuartz&lt;/key&gt;</p>
<p>&lt;string&gt;true&lt;/string&gt;</p>
<p>a bezprostředně za ně přidejte tyto řádky:</p>
<p>&lt;key&gt;google.api.key&lt;/key&gt;</p>
<p>&lt;string&gt;XXXXXXXX&lt;/string&gt;</p>
<p>kde „XXXXXXXX“ zastupuje API klíč od Google.</p>
<p>3.9 Uložte soubor Info.plist.</p>

<p><b>Uživatelé Linuxu</b></p>

<p>3.10 Ujistěte se, že máte instalován program Kaptain launcher (<a href="./linux.html">v případě potřeby se ještě podívejte na návod Linux</a>), pak vložte klíč Google Translate API key do odpovídajícího pole v záložce propojení [záložka ‚Connectivity‘].</p>

<p><b>Uživatelé, kteří spouští OmegaT z příkazové řádky nebo prostřednictvím skriptu:</b></p>

<p>3.11 Přidejte následující parametr do spouštěcího příkazu:</p>

<p>-Dgoogle.api.key=XXXXXXXX</p>

<p>kde „XXXXXXXX“ zastupuje API klíč od Google.</p>

<p>Základní spouštěcí příkaz s přidaným klíčem Google Translate API bude tedy vypadat takto:</p>

<p>java -jar -Dgoogle.api.key=XXXXXXXX OmegaT.jar</p>

<p>4. Konfigurace v OmegaT</p>
<p>4.1. Spušťte OmegaT</p>
<p>4.2. Vyberte Možnosti &gt; Strojový překlad</p>
<p>4.3. Zaznačte Google Translate v2 (a nechejte ostatní volby nezaznačené)</p>

<p>5. Poznámky:</p>

<p>5.1 Strojový překlad společnosti Google představuje placenou službu (20 USD za milion znaků). Přes svůj Google účet můžete kontrolovat své denní využití. V horní nabídce:</p>
<p>Další &gt; Ještě další &gt; Code &gt; APIs Console &gt; Service/Translate API</p>


<p>Copyright Milan Hubacek a Marc Prior 2011</p>

</div>

