<div class="container">

<h2>Guida: Adder un function de vista preliminar a OmegaT</h2>

<h3>Situation de fundo</h3>

<p>Le major parte del modern applicationes CAT monstra le texto in un forma orientate al segmento plus tosto que con su ultimate arrangiamento e formato. Ben que isto ha multe avantages, il pote esser multo utile pro le traductor poter vider le arrangiamento ultimate e formate durante le traduction. Pro iste ration, multe applicationes CAT supple un function de vista preliminar que monstra le arrangiamento e le formato sin que le traductor debe crear le documento final e aperir lo in un separate application (de costume un processor de textos). OmegaT non ha un function de vista preliminar integrate, ma il es possibile provider plurime identic functionalitates usante additional software. Iste Guida describe le principios general pro le preparation de un function de vista preliminar.</p>

<h3>Principios</h3>

<p>Idealmente, un visor preliminar deberea facer duo cosas:</p>

<ul>

<li>Illo deberea monstrar le texto con qualcosa similante le arrangiamento e le formato final.</li>

<li>Illo esser renovate a omne instante.</li>

</ul>


<h3>Visor</h3>

<p>Si tu es traducente files .html, un solution commode es usar un lector del tela con un function automatic de renovation pro fornir un function de vista preliminar preste. Exemplos de lectores del tela con un function automatic de renovation:</p>

<ul>

<li>Firefox:<br/> Le usatores de Windows qui non es jam usante Firefox pote <a href="http://www.mozilla.org">discargar lo ex www.mozilla.org</a>; le major parte del usatores de Linux habera lo jam have installate, o pote installar lo con lor depositos de distribution. Pro adder un function de renovation automatic a Firefox, <a href="http://addons.mozilla.org/de/firefox/addon/reloadevery/">installa le add-on &quot;ReloadEvery&quot;</a>.</li>

<li>Opera:<br/> Opera is disponibile pro omne le platteformas; illo es anque multo rapide e require basse ressources hardware. <a href="http://www.opera.com">Discarga lo ex www.opera.com</a> (o pro le usatores de Linux: al transverso de tu deposito de distribution). Le function de renovation automatic es integrate.</li>

<li>Chrome:<br/> Chrome es etiam disponibile pro omne platteformas. <a href="www.google.com/chrome">Discargar Chrome ex www.google.com/chrome</a>. pro adder le function de auto renovation a Chrome, <a href="http://chrome.google.com/webstore/detail/oilipfekkmncanaajkapbpancpelijih">discarga e installa le extension Auto Refresh Plus</a> ex le Web Store.</li>

</ul>

<p>Tu pote preferer  <i>non</i> usar tu lector del tela ordinari pro le function vista preliminar, como anque retener lo libere pro navigar  in interrete plus tosto que deber constantemente cambiar linguettas, assi tu pote reguardar le installation de un altere lector del tela pro le function vista preliminar como un avantage.</p>

<p>Postquam tu ha seligite e installate un lector del tela convenibile  (e/o le add-on requirite), aperi tu file rendite in le plica /target de tu projecto:</p>

<ul>

<li>Usante Firefox: con File &gt; Aperi File</li>
<li>Usante Opera: con Opera &gt; Pagina &gt; Aperi</li>

</ul>

<p>Ora habilita le renovation automatic. In ambe Firefox e Opera, iste pote esser facite per cliccar dextere in le file .html rendite que tu ha aperte, pois Recarga cata &gt; selige un intervallo desiderate (e.g. 5 secundos).</p>

<p>Tu ora ha un function de vista preliminar. Pro renovar le monstra, tu debe ancora salvar e crear  tu documento final in OmegaT con Ctrl+s, Ctrl+d. Le cambio alora devenira visibile post un retardo de al plus le intervallo que tu ha seligite (plus le tempore empleate per OmegaT a salvar e producer le files final). Tu lector del tela non rolara automaticamente durante que tu laborar al transverso del texto; tu debe facer lo tu mesme. Ma il restara al minus al mesme puncto in le texto ubi le vista es renovate.</p>

<h3>Vista preliminar del files de processor de textos</h3>

<p>Aperir tu file rendite final in un lector del tela es facile quando tu file original es in formato .html, ma le traductiones plus frequentemente implica files de processor de textos, que in OmegaT es habitualmente tractate in formato .docx o .odt . Tu ancora pote usar le solution lector del tela describite supra pro le vista preliminar del traductiones de iste files, ma tu necessitara alsi: a) un convertitor pro converter le file al formato .html, e b) un utilitate pro lancear  le  convertitor automaticamente de maniera que tu non debe converter le files manualmente</p>

<p>Duo programmas que pote esser usate pro converter es hic describite: Abiword e LibreOffice.</p>

<p>Abiword e LibreOffice es respectivemente un processor de textos e un suite pro bureau. Tote le duo es gratuite, disponibile pro plure differente platteformas, e pote converter le files .docx e .odt in le formato .html.</p>

<p>Abiword es un discarga relativemente parve e es in uso multo rapide. Illo ha un function a linea de commando pro converter le files .docx e .odt in formato .html. Il es multo facile pro le usatores de Linux e assatis facile pro le usatores de Windows lo installar. <a href="http://www.abisource.com/download/">Discarga Abiword hic</a>.</p>

<p>LibreOffice es un suite de bureau con tote le functionalitates simile a Microsoft Office. Illo pote alsi esser usate pro converter le files .docx e .odt al formato .html, ma pro facer assi ab le linea de commando, illo necessita anque le plugin Unoconv. <a href="http://www.libreoffice.org/">Discarga LibreOffice hic</a>; <a href="http://dag.wieers.com/home-made/unoconv/">discarga le plugin Unoconv hic</a>.</p>

<p>Un vice que tu ha installate o Abiword o le combination LibreOffice+Uniconv, tu pote converter le files final rendite per OmegaT in formato html pro los render legibile al lector del tela. Recorda que tu debera in prime loco salvar in OmegaT e producer le documentos rendite, pois lancear le utilitate de conversion, dunque attender que le apparentia es renovate in le lector del tela.</p>

<p>Il ha numerose manieras de obtener isto, ma un solution practic es de usar un script que &quot;ascolta&quot; le cambios in le file(s) rendite producite per OmegaT e alora, quando un cambio es detectate, automaticamente lancea le utilitate que converte le file(s) in formato html pro los render legibile al lector del tela. A diagramma schematic es monstrate in sequito:</p>

<p><img src="../../images/preview_flow.png" alt="preview_flow.png"/></p>

<p>Un script exemplo que compli iste function es describite in le <a href="priorview.html">Guida al Priorview</a>.</p>

<br/><br/>

<p>Copyright Marc Prior 2012</p>

</div>

